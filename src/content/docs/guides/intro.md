---
title: Arduino vasta alkajille
description: Opas arduino ohjelmoinnin alkeisiin.
sidebar:
  order: 1
---

Tervetuloa Arduino-ohjelmointikurssille! Tässä kurssissa opit perusteet Arduinon käytöstä ja ohjelmoinnista. Arduino on avoimen lähdekoodin elektroniikka-alusta, joka on suunniteltu tekemään elektroniikka- ja ohjelmointiprojekteista helpompia ja saavutettavampia. Kurssin avulla voit tutustua ohjelmointiin ja elektroniikan perusteisiin hauskalla ja interaktiivisella tavalla.

## Wokwi-simulaattorin käyttö

Kurssi toteutetaan Wokwi-ohjelmointialustalla. Wokwi on työkalu, joka mahdollistaa Arduino-projektien simuloimisen suoraan selaimessa. Se tekee ohjelmoinnista ja prototyyppien testaamisesta helppoa ja nopeaa, koska laitteistoa ei tarvitse fyysisesti olla saatavilla.

Wokwi-alustan käyttö on suoraviivaista:

1. Avaa Wokwi-linkki selaimessasi. Sisäänkirjautumista ei tarvita.
2. Koodin muokkaaminen tapahtuu suoraan verkkoselaimessa. Näet koodin vasemmalla. Voit muokata koodia napsauttamalla sitä.
3. Oikella näet simulaattorin. Simulaattorin vasemmassa yläkulmasta löydät “Run”- symbolin (nuoli). Sitä painamalla koodi suoritetaan ja näet tuloksen simulaattorissa.

Tästä linkistä pääset kokeilemaan wokwi-alustaa. jos saat simulaattorissa olevan vihreän LED-valon syttymään, olet onnistunut wokwin käytössä!

<a href="https://wokwi.com/projects/401649697428654081" target="_blank" rel="noopener noreferrer">Siirry kokeilemaan Wokwi-alustaa</a>
