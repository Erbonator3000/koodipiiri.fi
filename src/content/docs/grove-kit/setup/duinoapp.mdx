---
title: Duino App
description: Ohjeet Duino App-sivuston käyttöönottoon.
sidebar:
  order: 2
---

import DuinoAppIDE from '../../../../assets/images/duinoapp_IDE.svg';

Tämä sivu sisältää Duino Appin käyttöönottoon, Arduinoon yhdistämiseen Duino Appissa ja 
Arduino-kirjastojen asentamiseen.

:::caution[Duino App toimii ainoastaan Chrome-selaimessa]
Jos sinulla ei ole Chromea käytössä, suosittelemme ohjelmointia Arduino IDE:ssä Duino Appin sijaan. 
Ota Arduino IDE käyttöön [näiden ohjeiden](/grove-kit/setup/arduino_ide/) mukaisesti.
:::

Duino App on selaimessa toimiva [IDE](/grove-kit/intro/programming/#integroitu-ohjelmistoympäristö), 
jonka käyttöönotto on hyvin yksinkertaista. Siirry Duino Appiin [täältä](https://duino.app/#/), ja 
luo kurssille oma projekti seuraavasti:

1.  Napsauta *Code*-nappia yläpalkin vasemmassa reunassa.
2.  Luo uusi projekti napsauttamalla keskellä olevaa *Create a new project* -nappia, ja anna 
projektille haluamasi nimi. Napsauta sitten *Create*-nappia luodaksesi projektin.
    * Vaihtoehtoisesti voit avata olemassaolevan projektin vasemman reunan projektivalikosta.
3. IDE:hen avautuu esimerkkikooditiedosto, jota lähdemme pian muokkaamaan. Voit luoda projektiisi
uusia tiedostoja tai kansioita haluamaasi järjestykseen vasemman reunan hakemistossa.

Projektin luomisen jälkeen sinun pitäisi nähdä alla olevan kuvan kaltainen ikkuna.

<img src={DuinoAppIDE.src} 
  alt="Duino Appin keskeisimmät toiminnallisuudet" 
  style="width: 100%; margin: 50 auto;"/>

## Arduinoon yhdistäminen

Arduinoon yhdistetään IDE:n alapalkin avulla, kuten yllä olevasta kuvasta voit nähdä. Käytännössä
yhdistäminen tapahtuu seuraavasti:
1.  Jos *Arduino Uno* -kohdassa lukee jotakin muuta, napsauta sitä avataksesi valikon 
  kehityslevymallin valitsemiseksi. Hae valikosta **Arduino UNO**, ja napsauta sitä mallin 
  valitsemiseksi.
    * Siirry takaisin projektiin napsauttamalla *Code*-nappia yläpalkin vasemmassa reunassa.
2. Napsauta sitten *Select device* -kohtaa, joka avaa **duino.app haluaa yhdistää sarjaporttiin** 
  (*duino.app wants to connect to a serial port*) -pikkuikkunan. 
    * Valitse **CP2102N USB to UART Bridge Controller** ja napsauta Muodosta yhteys (*Connect*).
    * Nyt alapalkissa pitäisi lukea levyn mallin vasemmalla puolella *Selected*.

## Arduino-kirjastojen asennus

**Kirjastot** (englanniksi *library*) ovat kokoelma jo toteutettuja toimintoja, joita voimme 
hyödyntää erilaisissa projekteissa. Tämän kurssin suorittamiseen tarvitsemme Arduino-kirjastoa 
nimeltään UKESF Sixth-Formers, joka sisältää joukon toimintoja, joiden avulla helpotamme 
Grove-kitin käyttöä. Tällä kurssilla tarvittavat kirjastot ladataan seuraavasti:

1. Napsauta *Libraries*-nappia yläpalkissa.
2. Hae kirjasto kirjoittamalla **UKESF Sixth-Formers** hakupalkkiin.
3. Napsauta *Add*-nappia kirjaston kohdalla.
4. Hyvin todennäköisesti kirjasto tarvitsee projektista vielä puuttuvia **riippuvuuksia** 
(englanniksi *dependencies*), ja IDE huomauttaa sinua siitä. Napsuttele "Missing Dependencies" 
-laatikon kirjastot läpi ja asenna ne *Add*-napilla, kunnes laatikko katoaa.
    * Riippuvuuksien asennuksen jälkeen *Project Libraries* -väliotsikon alla tulisi näkyä 
    kirjastot UKESF Sixth-Formers, Adafruit AHTX0, Adafruit BusIO, Adafruit SH110X, 
    Adafruit GFX Library ja Adafruit Unified Sensor.
    * Jos "Missing Dependencies" -laatikkoa ei ilmestynyt, nämä riippuvuudet oli jo asennettu
    projektiin.

:::note[Kirjastoista ja projekteista]
Huomaathan, että Duino Appissa kirjastot liittyvät aina tiettyyn projektiin, ja uuden projektin
luodessasi joudut asentamaan kirjastot ja niiden mahdolliset riippuvuudet uudelleen. 
:::

Siinä kaikki, nyt voit siirtyä tekemään harjoituksia!
