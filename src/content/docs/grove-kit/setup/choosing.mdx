---
title: Ympäristön valinta
description: Ohjeet sopivan ohjelmointiympäristön valintaan.
sidebar:
  order: 1
---
Tällä kurssilla voi käyttää kahta eri 
[IDE:tä](/grove-kit/intro/programming/#integroitu-ohjelmistoympäristö), Duino Appia tai Arduino 
IDE:tä. Valinta näiden kahden välillä riippuu erityisesti siitä, millaiset käyttöoikeudet sinulla
on käytössäsi olevaan tietokoneeseen. Valitsemastasi ympäristöstä riippumatta tämän kurssin voi 
suorittaa kummalla vain IDE:llä ja sekä  Windowsilla että Mac OS:llä.

**Suosittelemme Duino Appin käyttöä**, sillä se on huomattavasti helpompi ottaa käyttöön, eikä
vaadi, että tietokoneelle asennetaan mitään uutta. Duino App on selaimessa toimiva IDE, joka 
kuitenkin mahdollistaa kaiken sen, mitä Arduino IDE:n kaltainen omassa sovelluksessaan toimiva IDE 
mahdollistaisi. Huomaathan kuitenkin, että Duino App toimii vain Chrome-selaimessa, eli sen 
käyttämiseksi sinulla tulee olla Chrome asennettuna tietokoneellasi.

Arduino IDE on tietokoneelle ladattava sovellus, eli sen käyttämiseksi sinulla tulee olla 
mahdollisuus asentaa uusia ohjelmia tietokoneellesi. Lisäksi se vaatii toimiakseen USB-ajurin, 
jonka asentaminen voi vaatia esimerkiksi järjestelmänvalvojan käyttöoikeuksia. 

Siirry seuraavaksi alasivulle [Duino App](/grove-kit/setup/duinoapp) tai 
[Arduino IDE](/grove-kit/setup/arduino_ide) riippuen siitä, kumman ympäristön haluat asentaa
kurssin suorittamista varten.
