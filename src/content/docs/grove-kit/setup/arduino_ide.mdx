---
title: Arduino IDE
description: Ohjeet Arduino IDE:n käyttöönottoon.
sidebar:
  order: 3
---
import { CardGrid, LinkCard } from '@astrojs/starlight/components';
import ArduinoIDE from '../../../../assets/images/Arduino_IDE.svg';

Tämä sivu sisältää ohjeet Arduino IDE:n, USB-ajurin ja Arduino-kirjastojen asentamiseen, ja
Arduinoon yhdistämiseen Arduino IDE:ssä.

:::caution[Arduino IDE:n käyttöönotto vaatii ohjelmien lataamista tietokoneelle]
Jos sinulla on käytössäsi tietokone, jolle uusien ohjelmien lataaminen ei ole mahdollista 
(esimerkiksi oppilaitoksen tietokone), suosittelemme ohjelmointia Duino Appissa Arduino IDE:n 
sijaan. Ota Duino App käyttöön [näiden ohjeiden](/grove-kit/setup/duinoapp/) mukaisesti.
:::

## Arduino IDE:n asennus

Arduino IDE on omassa sovelluksessaan toimiva toimiva 
[IDE](/grove-kit/intro/programming/#integroitu-ohjelmistoympäristö), joka on saatavilla 
Windowsille, Linuxille ja Mac OS X:lle, ja sen voi ladata alla olevasta napista. Valitse oikea 
lataustiedosto käyttöjärjestelmällesi, avaa lataustiedosto ja seuraa ohjeita.

<LinkCard 
  title="Lataa Arduino IDE täältä" 
  description="Todennäköisesti lataussivusto ehdottaa käyttöjärjestelmällesi sopivaa lataustiedostoa." 
  href="https://www.arduino.cc/en/software/" 
  target="_blank"
  rel="noopener noreferrer"
/>

Kun avaat Arduino IDE:n asennuksen jälkeen, sinun pitäisi nähdä alla olevan kuvan kaltainen ikkuna.

<img src={ArduinoIDE.src} 
  alt="Arduino IDE:n keskeisimmät toiminnallisuudet" 
  style="width: 100%; margin: 50 auto;"
/>

## USB-ajurin asentaminen

Käyttääksesi Grove-kitin Seeeduino Lotus mikro-ohjainta, tarvitset CP210x-nimisen USB-ajurin 
käyttöjärjestelmääsi varten, ja voit ladata sen alla olevasta napista.

<LinkCard 
  title="Lataa USB-ajuri täältä" 
  description="Ajuri ladataan Silicon Labsin sivuilta." 
  href="https://www.silabs.com/software-and-tools/usb-to-uart-bridge-vcp-drivers" 
  target="_blank"
  rel="noopener noreferrer"
/>

Siirry Silicon Labsin sivulla *Downloads*-välilehdelle, ja valitse käyttöjärjestelmäsi mukainen
ajuritiedosto, eli Windowsilla "Universal Windows Driver" ja Mac OS:lla "VPC Mac OSX Driver". 
Ajuritiedoston napsauttaminen lataa tietokoneellesi zip-tiedoston, jolta ajuri asennetaan.

Seuraa sitten käyttöjärjestelmäsi mukaista asennusprosessia alta.

### Asennus Windowsille

1.	Etsi ladattu zip-tiedosto Windows File Explorerilla ja pura (englanniksi *unzip*) se.
2.	Napsauta hiiren kakkospainikkeella tiedostoa **silabser.inf** ja valitse Asenna.
3.	Noudata ruudussa näkyviä ohjeita.

### Asennus Mac OS:lle

1.	Etsi ladattu zip-tiedosto Finderilla ja pura (englanniksi *unzip*) se. Jos tiedosto on purettu 
automaattisesti latauksen yhteydessä, avaa ladattu kansio *macOS_VPC_Driver* suoraan. 
2.	Avaa dmg-tiedosto ja kaksoisnapsauta *Install CP210x VPC Driver* -ajuria.
3.	Noudata ruudussa näkyviä ohjeita.
4.	**Huomaa!** Mac OS 10.13:ssa ja uudemmissa versioissa ajurin asennus saattaa olla estetty. 
Poista esto avaamalla Järjestelmäasetukset > Tietosuoja ja suojaus (*System Preferences* > 
*Security & Privacy*) ja poistamalla järjestelmälaajennuksen esto (lisätietoja tästä on Applen 
teknisessä huomautuksessa TN2459 "User-Approved Kernel Extension Loading"). Asennus jatkuu 
hyväksymisen jälkeen automaattisesti.

## Arduinoon yhdistäminen

Kun ajuri on asennettu, liitä Grove-kitti tietokoneeseesi USB-kaapelilla ja avaa Arduino IDE. 
Seuraa sitten käyttöjärjestelmäsi mukaista prosessia Arduinoon yhdistämiseksi alta. 

### Yhdistäminen Windowsilla

1.	Napsauta Arduino IDE:ssä *Tools* > *Board* > *Arduino Uno* valitaksesi oikean 
kehityslevymallin.
2.	Napsauta sitten *Tools* > *Port* > *COM**N***, jossa ***N*** on portin numero, jonka käyttöjärjestelmäsi on 
määrittänyt Arduinolle.

### Yhdistäminen Mac OS:lla

1.	Napsauta Arduino IDE:ssä *Tools* > *Board* > (*Arduino AVR Boards* >) *Arduino Uno*.
2.	Napsauta sitten *Tools* > *Port* >, jonka alavalikossa Arduinon tulisi löytyä polulta, josta 
löytyy sana **usbserial** tai **usbmodem**. Valitse alavalikosta tämä vaihtoehto. Jos et tunnista, 
mikä Arduinon portti on, irrota ja yhdistä tietokoneeseen uudelleen, ja tarkista, mikä 
vaihtoehto katoaa ja palaa takaisin alavalikkoon.

:::note[Porttien ja polkujen numeroinnista]
Huomaathan, että COM-portin ja usbserial- tai usbmodem-polkujen perässä oleva numero voi muuttua 
aina, kun liität Grove-kitin tietokoneeseesi.
:::

## Arduino-kirjastojen asennus

**Kirjastot** (englanniksi *library*) ovat kokoelma jo toteutettuja toimintoja, joita voimme 
hyödyntää erilaisissa projekteissa. Tämän kurssin suorittamiseen tarvitsemme Arduino-kirjastoa 
nimeltään UKESF Sixth-Formers, joka sisältää joukon toimintoja, joiden avulla helpotamme 
Grove-kitin käyttöä. Tällä kurssilla tarvittavat kirjastot ladataan seuraavasti:

1. Asenna kirjasto valitsemalla *Sketch* > *Include Library* > *Manage Libraries...* tai Arduino 
IDE:n vasemmanpuoleisen valikon *Library Manager* -välilehdeltä.
2. Kirjoita sitten **UKESF Sixth-Formers** hakukenttään ja napsauta *Install*.
3. Varmista, että asennat uusimman version.
    - Jos IDE avaa ikkunan ”Install library depedencies”, valitse ”Install all”. Tällöin UKESF 
    Sixth-Formers -kirjaston hyödyntämät kirjastot eli **riippuvuudet** (englanniksi 
    *dependencies*) ladataan myös.

Siinä kaikki, nyt voit siirtyä tekemään harjoituksia!
